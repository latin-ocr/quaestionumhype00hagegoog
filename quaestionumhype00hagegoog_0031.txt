„24-

classe Maronitas defenderant, subito causa non data in
hostium partes abierint (Dem. L, 18 sqq.). EKiesslingi
sententia missus est Hyperides, qui Thasios reconciliaret
cum Maronitis. Contentionem compositam esse ante 01.109,2
apparet ex epistola Philippi [Hem] XII, 17: καὶ λογίζεσθ’
ὠς ἄλογόν ἔστιν Ἀθηναίους Θασίους μὲν καὶ Masonitai
ἀναγκάσαι περὶ Στρύμης διακριθῆναι λόγοις, αὐτούς δὲ
πρὸς ἐμὲ μή διαλύσασθαι περὶ ὧν ἀμφισβητοῦμεν etc.
Apparet tum maxima floruisse Hyperidem auctoritate
summaque gratia populari luisse, cum tam gravibus lega-
tionibus dignus esse haberetur. Cum fere eodem tempore
novae discordiae exortae essent inter Athenienses et Phi·
lippum cum propter ancipites quasdam pacis condiciones
tum quod de integro fraudibus a rege se peti intelligerent
Athenienses, Demosthenes Polyeuctos Hegesippus alii ad
varias Peloponnesi civitates legati abierunt (Dem. IX, 71.
72), ut eas ad societatem ineundam commoverent, neque
'abhorret a veri similitudine, qnod Boehneckius proponit
(quaest. Att. Ι p. 461, 3), Hyperidem tum ad Chios etRho·
dios profectum ibi orationes Chiacam etRhodiacarn perorasse
eosque permovisse, ut Atheniensibus sese adjungerent. Quam·
quam incerta est haec conjectura, quod jure monet Sauppius,

· cum orationes illae etiam temporibus pugnam Chaeronensem

insecutis accommodatae sint, tamen adstipulor Boehneckio
hac de causa, quod tum Chiorum et Rhodiorum classes una
cum Atheniensi auxilium tulerunt Byzantiis.¹) Certum est

¹) Frontin. strateg. Ι. 4, 13: idem (Philippus) cum Cherronesum,
quae juris Atheniensium erat, occupare prohiberetur, tenentibus transitum
non Byzantiorum tantum, sed Rhodiorum quoque et Chiorum navibus,
conciliavit animos eorum reddendo naves, quas ceperat, quasi sequestres
futuras ordinandae pacis inter se atque Byzantios, qni causa belli erant;
tractaque per magnum tempus postulatione, cum industria subinde aliquid
in condiciombns retexeret, classem per idem tempus praeparavit eaque
in angustias freti imperato hoste subitur evasit of. praeterea, quae Dem.IX,
71 post verba ἐκπέμπωμεν πρέσβεις a m. rec. in marg. Σ adscripta sinte

 

